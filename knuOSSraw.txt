Розділ 1. ЗАГАЛЬНІ ПОЛОЖЕННЯ Глава 1.1. Структура органів студентського самоврядування. 1.1.1. Студентське самоврядування здійснюється на рівні студентської групи, структурного підрозділу Університету (інституту/факультету), гуртожитку, Студентського містечка, Університету. Студентське самоврядування може здійснюватися на рівні курсу, спеціальності. 1.1.2. Вищим представницьким органом студентського самоврядування Університету є конференція студентів Університету. Вищим представницьким органом студентського самоврядування структурного підрозділу Університету є конференція студентів відповідного структурного підрозділу. 1.1.3. Очолює виконавчу гілку студентського самоврядування Університету Студентський парламент Університету. Виконавчу гілку студентського самоврядування структурного підрозділу Університету очолює Студентський парламент відповідного структурного підрозділу Університету. 1.1.4. Органи студентського самоврядування всіх рівнів є виборними. 1.1.5. Органи студентського самоврядування всіх рівнів є підзвітними Конференції студентів відповідного рівня та Конференції студентів Університету. 1.1.6. Єдиним контрольно-ревізійним органом студентського самоврядування в Університеті є Контрольно-ревізійна комісія студентів Університету. 1.1.7. Засідання колегіальних органів студентського самоврядування Університету є правомочними за умови участі в них більше 1/2 від їхнього кількісного складу. Рішення приймаються простою більшістю голосів від кількості присутніх, а щодо питань, які належать до виключної компетенції відповідних колегіальних органів – не менш як 2/3 від кількості присутніх. Глава 1.2. Права та обов’язки членів органів студентського самоврядування. 1.2.1. Члени органів студентського самоврядування мають право: 1) брати участь у веденні справ органів студентського самоврядування в порядку, визначеному цим Положенням; 2) вносити пропозиції щодо покращення діяльності органів студентського самоврядування; 3) ставити питання про внесення змін до Положення про студентське самоврядування або про тлумачення окремих пунктів останнього; 4) беруть участь в обговоренні та вирішенні питань удосконалення освітнього процесу, науково-дослідної роботи, призначення стипендій, організації дозвілля, оздоровлення, побуту та харчування; 5) беруть участь у заходах (процесах) щодо забезпечення якості вищої освіти в Університеті; 6) делегують своїх представників до робочих, консультативно-дорадчих органів; 7) вносять пропозиції щодо розвитку матеріальної бази Університету, у тому числі з питань, що стосуються побуту та відпочинку студентів; 8) студентів; 9) розпоряджаються коштами та іншим майном, що визначені Вченою радою університету 10) інші права, передбачені цим Положенням і які випливають з нього. 1.2.2. Члени органів студентського самоврядування зобов’язані: 1) захищати права та інтереси студентів; 2) належним чином представляти інтереси студентів у відносинах з Університетом; 3) виконувати завдання, що покладені на відповідний орган студентського самоврядування цим Положенням і рішенням Конференції студентів; 4) дотримуватися вимог законодавства та цього Положення; 5) виконувати рішення і доручення органів студентського самоврядування Університету. 1.2.3. Керівники органів студентського самоврядування, їх заступники і секретарі можуть перебувати на посаді не більш як два строки. 1.2.4. Представницькі, виконавчі та контрольно-ревізійні органи студентського самоврядування обираються строком на один рік. 1.2.5. Один і той самий студент не має права одночасно обіймати посади в органах студентського самоврядування та в Контрольно-ревізійній комісії студентів Університету. Відповідне обмеження не поширюється на органи студентського самоврядування, передбачені Главою 5.2 цього Положення. Глава 1.3. Фінансова основа та матеріально-технічне забезпечення студентського самоврядування. 1.3.1. Фінансовою основою студентського самоврядування є: 1) кошти, визначені вченою радою Університету в розмірі не менш як 0,5 відсотка власних надходжень, отриманих Університетом від основної діяльності; 2) членські внески студентів, які можуть встановлюватись Конференцією студентів Університету. Розмір місячного членського внеску однієї особи не може перевищувати 1 відсотка прожиткового мінімуму, встановленого законом. 1.3.2. Кошти органів студентського самоврядування спрямовуються на виконання їхніх завдань і здійснення повноважень відповідно до затверджених ними кошторисів. Використання коштів органами студентського самоврядування регламентується окремим Положенням про фінансування студентського самоврядування у Київському національному університеті імені Тараса Шевченка, яке приймається Конференцією студентів Університету. 1.3.3. Органи студентського самоврядування публічно звітують про використання коштів та виконання кошторисів не рідше одного разу на квартал шляхом опублікування звіту на сайті студентського самоврядування Університету та інформаційних ресурсах студентського самоврядування Університету. Не рідше ніж раз у рік органи студентського самоврядування публічно звітують перед Конференцією студентів відповідного рівня щодо використання коштів. 1.3.4. Адміністрація Університету та адміністрації структурних підрозділів Університету мають всебічно сприяти створенню належних умов для діяльності органів студентського самоврядування (шляхом надання приміщення, меблів, оргтехніки, забезпечення телефонним зв’язком, постійним доступом до мережі Інтернет, відведення місць для встановлення інформаційних стендів тощо). Глава 1.4. Інформаційне забезпечення студентського самоврядування. 1.4.1. В цілях діяльності студентського самоврядування функціонує єдина вебсторінка (сайт) студентського самоврядування Університету. 1.4.2. Обов’язковому опублікуванню на сайті студентського самоврядування підлягають: 1) оголошення про скликання органів студентського самоврядування; 2) оголошення та супровідна інформація щодо проведення виборів до органів студентського самоврядування; 3) оголошення та супровідна інформація щодо проведення виборів делегатів від студентства для участі у громадському самоврядуванні Університету; 4) персональний склад усіх органів студентського самоврядування; 5) звіти про діяльність органів студентського самоврядування; 6) звіти про використання коштів органами студентського самоврядування; 7) усі акти органів студентського самоврядування, включно з цим Положенням. 1.4.3. Проекти органів студентського самоврядування підлягають публікації не менш ніж за 10 днів до дати їх прийняття, разом з контактними даними для надсилання зауважень та пропозицій студентами. Глава 1.5. Взаємодія органів студентського самоврядування з Адміністрацією Університету та Адміністраціями структурних підрозділів Університету. 1.5.1. Адміністрація Університету та Адміністрації структурних підрозділів Університету не мають права втручатися в діяльність органів студентського самоврядування. 1.5.2. Адміністрація Університету та Адміністрації структурних підрозділів Університету мають право: 1) отримувати інформацію про діяльність органів студентського самоврядування (плани, звіти, копії протоколів засідань, інформацію про поточну діяльність тощо); 2) скликати позачергову Конференцію студентів Університету та Конференцію студентів відповідного структурного підрозділу Університету у випадках недотримання органами студентського самоврядування Статуту Університету та цього Положення; 1.5.3. Адміністрація Університету та факультетів зобов’язана: 1) інформувати органи студентського самоврядування про рішення, які стосуються прав та обов’язків студентів Університету; 2) консультуватись з органами студентського самоврядування відповідного рівня щодо прийняття рішень та актів, які стосуються прав, обов’язків та законних інтересів студентів Університету, повідомляти заздалегідь (не пізніше ніж за 10 днів) про проекти таких рішень; 2) інформувати про прийняті рішення та акти, які прямо стосуються прав, обов’язків та законних інтересів студентів Університету; 4) надавати інформаційну, правову, фінансову, матеріальну та інші види підтримки для розвитку студентського самоврядування в Університеті. 1.5.4. Органи та посадові особи студентського самоврядування мають право здійснювати громадський контроль використання коштів Університетом. Глава 1.6. Зовнішні відносини органів студентського самоврядування. 1.6.1. Органи студентського самоврядування Університету можуть співпрацювати з організаціями та об’єднаннями, діяльність яких не має політичного та релігійного характеру. 1.6.2. Органи студентського самоврядування університету є вільними від втручання політичних партій та рухів, громадських об'єднань і релігійних організацій. Розділ 2. СТУДЕНТСЬКЕ САМОВРЯДУВАННЯ НА РІВНІ УНІВЕРСИТЕТУ Глава 2.1. Конференція студентів Університету. 2.1.1. Конференція складається зі студентів - делегатів окремих структурних підрозділів Університету. Від одного структурного підрозділу Університету обирається 10 делегатів з числа студентів. 2.1.2. Делегати Конференції студентів Університету обираються терміном на один рік шляхом прямих таємних виборів, які організовуються Виборчими комісіями структурних підрозділів Університету. 2.1.3. Конференція студентів Університету: 1) ухвалює Положення про студентське самоврядування Університету, зміни та доповнення до нього; 2) приймає внутрішні документи, які визначають засади діяльності органів студентського самоврядування на рівні Університету; 3) визначає структуру, повноваження та порядок проведення прямих таємних виборів органів студентського самоврядування; 4) здійснює контроль за роботою виконавчих органів студентського самоврядування Університету; 5) заслуховує звіт представницьких, виконавчих і контрольно-ревізійних органів студентського самоврядування Університету про виконану роботу і приймає рішення щодо їх діяльності не менше одного разу на рік; 6) затверджує процедуру використання майна та коштів органів студентського самоврядування, підтримки студентських ініціатив на конкурсних засадах; 7) затверджує річний кошторис витрат (бюджет) органів студентського самоврядування, вносить до нього зміни та доповнення, заслуховує звіт про його виконання; 8) розглядає найважливіші питання життєдіяльності студентів, окреслені основними завданнями органів студентського самоврядування; 9) здійснює інші повноваження відповідно до завдань, визначених законодавством, Статутом Університету та цим Положенням. 2.1.4. Конференція студентів Університету скликається Студентським парламентом Університету не рідше одного разу на рік. В загальному порядку про скликання Конференції повідомляється не пізніше, ніж за десять днів до її проведення. В окремих випадках, прямо визначених даним Положенням, про скликання Конференції студентів Університету може бути повідомлено у менший строк. 2.1.5. Позачергове засідання Конференції студентів Університету може скликатися: 1) за рішенням Студентського парламенту Університету. 2) на вимогу голови Студентського парламенту Університету для розгляду і прийняття рішень з невідкладних питань; 3) на вимогу студентів, яка засвідчена підписами не менш як 5 відсотків студентів Університету; 4) в інших випадках передбачених цим Положенням. 2.1.6. Керує роботою Конференції студентів Університету головуючий Конференцією студентів та секретар, який веде протокол Конференції студентів Університету та разом з головуючим підписує його. Головуючий Конференцією студентів та секретар обираються на першому засіданні Конференції студентів Університету нового скликання простою більшістю голосів від кількості присутніх делегатів Конференції. 2.1.7. Делегати мають право: 1) входити до складу тимчасових комісій; 2) вносити пропозиції щодо порядку денного засідань Конференції студентів та Студентського парламенту Університету, Студентських парламентів відповідних рівнів; 3) робити звернення та звертатись по роз’яснення до Адміністрації Університету, адміністрацій структурного підрозділу Університету, адміністрації студентського містечка Університету тощо. 2.1.9. Делегати зобов’язані: 1) брати участь в засіданнях Конференції студентів Університету. За відсутність без поважних причин на засіданнях Конференції більше 2 разів делегат може бути виключений зі складу Конференції; 2) запобігати, а в разі неможливості цього - фіксувати порушення законодавства, Статуту Університету, цього Положення студентами та працівниками Університету і повідомляти про них органи студентського самоврядування; 3) повідомляти органи студентського самоврядування Університету, факультету, Ревізійну комісію та Конференцію студентів Університету щодо виявлених фактів корупції в Університеті; 4) доносити до відома органів студентського самоврядування та Конференції студентів Університету скарги та пропозиції студентів щодо навчально-освітнього процесу, якості освіти, побутових, санітарно-гігієнічних умов, харчування тощо. 2.1.8. До виключної компетенції Конференції студентів Університету відноситься: 1) обрання Голови, заступника та членів Виборчої комісії Університету; 2) оголошення Резолюції недовіри органам і членам органів студентського самоврядування Університету; 3) затвердження Положення про студентське самоврядування Університету, внесення до нього змін та доповнень; 4) оголошення про початок акції протесту, рішення про яку має бути затверджено Конференцією студентів протягом п’яти діб з моменту надходження проекту рішення про початок акції протесту. 2.1.9. Рішення Конференції студентів Університету є обов'язковим для виконання всіма студентами та органами студентського самоврядування Університету, а також мають бути дотримані Адміністрацією Університету та іншими посадовими особами Університету. Глава 2.2. Студентський парламент Університету. 2.2.1. Студентський парламент Університету представляє інтереси всіх студентів Університету. 2.2.2. Студентський парламент Університету очолює Голова, який обирається студентами Університету шляхом прямих таємних виборів терміном на один рік. 2.2.3. Студентський парламент Університету складається з Голови Студентського парламенту Університету, його Заступника, секретаря, Голів студентських парламентів структурних підрозділів Університету. До Студентського парламенту Університету за посадою входить Голова Студентської ради Студмістечка Університету, на правах заступника з питань гуртожитків. 2.2.4. Департаменти Студентського парламенту Університету є допоміжними органами, які сприяють здійсненню студентського самоврядування в Університеті. Персональний склад Департаментів Студентського парламенту Університету визначається Головою Студентського парламенту Університету. 2.2.5. Структура та перелік, повноваження та функції департаментів, секретаріату та їх голів секретаріату та їх голів Студентського парламенту Університету регламентуються Положенням про студентське самоврядування в Університеті. Структура та перелік, повноваження та функції Студентської ради Студмістечка регламентуються Додатком до Положення про студентське самоврядування в Університеті щодо Студентської ради Студмістечка Університету. 2.2.6. Студентський парламент Університету: 1) організовує роботу виконавчих органів студентського самоврядування Університету відповідно до основних завдань діяльності органів студентського самоврядування Університету; 2) координує планування роботи та перспективного розвитку виконавчих органів студентського самоврядування Університету;  3) надає методичну допомогу Студентським парламентам нижчого рівня з метою забезпечення реалізації цього Положення та інших актів органів студентського самоврядування; 4) скликає Конференцію студентів Університету; 5) виносить на розгляд Конференції студентів Університету питання, що вимагають її розгляду; 6) здійснює контроль за виконанням рішень Конференції студентів Університету;  7) здійснює контроль за ходом виборів виконавчих органів студентського самоврядування всіх рівнів;  8) здійснює контроль за діяльністю виконавчих органів студентського самоврядування всіх рівнів;  9) вносить пропозиції для Адміністрації Університету щодо організації навчальновиховного процесу, забезпечення соціально-побутових, оздоровчих і культурних потреб студентів;  10) вносить пропозиції для Адміністрації Університету щодо матеріального та морального заохочення студентів, які досягли успіхів у навчанні, науковій роботі, громадській діяльності, роботі органів студентського самоврядування тощо;  11) вносить пропозиції для Адміністрації Університету щодо вдосконалення умов навчання та побуту студентів; 12) забезпечує інформування студентів Університету з питань, що стосуються їх прав, обов’язків та інтересів; 13) здійснює інші повноваження відповідно до завдань, визначених законодавством, Статутом Університету та цим Положенням. 2.2.7. За погодженням зі Студентським парламентом Університету здійснюється: 1) призначення заступника керівника (проректора) Університету; 2) затвердження правил внутрішнього розпорядку Університету в частині, що стосується осіб, які навчаються. Відповідне погодження надається на засіданні Студентського парламенту Університету простою більшістю від кількісного складу Студентського парламенту Університету. 2.2.8. Студентський парламент Університету скликається на чергові та позачергові засідання.  Глава 2.3. Голова Студентського парламенту Університету. 2.3.1. Голова Студентського парламенту Університету (надалі – Голова СПУ) очолює головний виконавчий орган студентського самоврядування Університету. Голова СПУ обирається студентами Університету на основі загального, рівного і прямого виборчого права шляхом таємного голосування строком на 1 рік. Разом з Головою Студентського парламенту Університету обираються його Заступник та Секретар, які балотуються за єдиним списком. Вибори призначаються Конференцією студентів Університету. 2.3.2. Головою СПУ може бути обраний студент Університету. Порядок подання кандидатур визначається цим Положенням та відповідною інструкцією Виборчої комісії. 2.3.3. Новообраний Голова набуває повноважень після складання присяги Голови Студентського парламенту Університету під час урочистого засідання Конференції студентів Університету. 2.3.4. Голова СПУ зобов’язаний: 1) представляти інтереси студентської громади Університету; 2) вести засідання Студентського парламенту Університету; 3) організовувати роботу Студентського парламенту Університету, координувати роботу департаментів й нести відповідальність за ефективність діяльності Студентського парламенту Університету; 4) підписувати рішення, прийняті Студентським парламентом Університету;  5) здійснювати контроль за виконанням рішень Студентського парламенту Університету; 6) представляти інтереси студентства на Вченій раді Університету та входити до її складу; 7) представляти органи студентського самоврядування Університету в стосунках з органами студентського самоврядування та студентами інших навчальних закладів України й інших країн світу; 8) забезпечувати організацію проведення Конференції студентів Університету; 9) здійснювати інші повноваження відповідно до завдань, визначених законодавством, Статутом Університету та цим Положенням. 2.3.5. Голова СПУ має право: 1) вносити пропозицію Студентському парламенту Університету про звільнення голів департаментів Студентського парламенту Університету на підставі їх неефективної роботи; 2) приймати проект рішення про початок акції протесту, який протягом п’яти діб з моменту його прийняття має бути розглянутий Конференцією студентів Університету; 3) отримувати необхідну інформацію від Адміністрації Університету, інших посадових осіб Університету та органів студентського самоврядування для здійснення своєї діяльності; 4) брати участь у роботі інших колегіальних, робочих органів та комісій Університету, з правом дорадчого голосу. 2.3.6. Голова виконує свої повноваження до вступу на посаду нового Голови. У випадку дострокового припинення повноважень Голови СПУ виконуючий обов’язки визначається у порядку п. 2.3.8. цього Положення. 2.3.7. Голова може бути усунений з посади шляхом висловлення недовіри через загальне таємне голосування студентів Університету. Для ініціювання такого голосування потрібно зібрати підписи не менш як 10 відсотків студентів Університету. 2.3.8. Заступник Голови СПУ виконує представницькі функції Голови СПУ, якщо останній відсутній або не може їх виконувати з поважних причин. У випадку, коли Голова та його Перший заступник відсутні з поважних причин, то обов’язки Голови виконує секретар Студентського парламенту Університету. Розділ 3. СТУДЕНТСЬКЕ САМОВРЯДУВАННЯ НА РІВНІ СТРУКТУРНИХ ПІДРОЗДІЛІВ УНІВЕРСИТЕТУ Глава 3.1. Конференція студентів структурного підрозділу Університету. 3.1.1. Кількісний склад та структура Конференції студентів структурного підрозділу Університету визначаються у Положенні про студентське самоврядування відповідного структурного підрозділу Університету. При цьому, кількісний склад такої Конференції не може становити менше 10 осіб.  3.1.2. Конференція студентів структурного підрозділу Університету: 1) здійснює контроль за роботою виконавчих органів студентського самоврядування структурного підрозділу Університету; 2) приймає Положення про студентське самоврядування у структурному підрозділі Університету, Статут Студентського парламенту структурного підрозділу Університету, інші внутрішні документи, які визначають засади діяльності органів студентського самоврядування на рівні відповідного структурного підрозділу Університету; 3) заслуховує звіт виконавчих органів студентського самоврядування структурного підрозділу Університету про виконану роботу і приймає рішення щодо їх діяльності не менше одного разу на рік; 4) затверджує процедуру використання майна та коштів органів студентського самоврядування структурного підрозділу Університету; 5) затверджує подання до Конференції студентів Університету із своїм кошторисом витрат (бюджетом) органів студентського самоврядування відповідного структурного підрозділу Університету, вносить до нього зміни та доповнення, заслуховує звіт про його виконання; 6) обирає Голову, заступника та членів Виборчої комісії відповідного структурного підрозділу Університету; 7) розглядає найважливіші питання життєдіяльності студентів, окреслені основними завданнями органів студентського самоврядування структурного підрозділу Університету; 8) оголошує про початок акції протесту, рішення про яку має бути затверджено Конференцією студентів структурного підрозділу Університету протягом п’яти діб з моменту оголошення рішення про початок акції протесту; 9) здійснює інші повноваження відповідно до завдань, визначених законодавством, Статутом Університету та цим Положенням. 3.1.3. Конференція студентів структурного підрозділу Університету скликається Студентським парламентом відповідного структурного підрозділу Університету не рідше одного разу на рік. В загальному порядку про скликання Конференції повідомляється не пізніше, ніж за десять днів до її проведення. В окремих випадках, прямо визначених даним Положенням, про скликання Конференції студентів Університету може бути повідомлено у менший строк. 3.1.4. Позачергове засідання Конференції студентів структурного підрозділу Університету може скликатися: 1) за рішенням Студентського парламенту відповідного структурного підрозділу Університету; 2) на вимогу Голови Студентського парламенту Університету чи відповідного структурного підрозділу Університету для розгляду і прийняття рішень з невідкладних питань; 3) на вимогу студентів, яка посвідчена підписами не менш як 5 відсотків студентів відповідного структурного підрозділу Університету; 4) в інших випадках, передбачених цим Положенням. 3.1.5. Керує роботою Конференції студентів структурного підрозділу Університету головуючий Конференцією студентів та секретар, який веде протокол Конференції студентів структурного підрозділу Університету та разом з головуючим підписує його. Головуючий конференцією студентів та секретар обираються на першому засіданні Конференції студентів структурного підрозділу Університету нового скликання простою більшістю голосів від кількості присутніх делегатів Конференції. 3.1.6. Делегати мають право: 1) входити до складу тимчасових комісій; 2) вносити пропозиції щодо порядку денного засідань Конференції студентів та Студентського парламенту Університету, Студентських парламентів відповідних рівнів; 3) робити звернення та звертатись по роз’яснення до Адміністрації Університету, структурного підрозділу Університету, гуртожитку тощо. 3.1.7. Делегати зобов’язані: 1) брати участь в засіданнях Конференції студентів структурного підрозділу Університету. За відсутність без поважних причин на засіданнях конференції більше 2 разів делегат може бути виключений зі складу конференції; 2) запобігати, а в разі неможливості цього фіксувати порушення законодавства, Статуту Університету, правил внутрішнього розпорядку Університету, правил проживання в гуртожитках Університету, цього Положення студентами та працівниками Університету і повідомляти про них органи студентського самоврядування; 3) повідомляти органи студентського самоврядування Університету, структурного підрозділу Університету, Ревізійну комісію та Конференцію студентів Університету щодо виявлених фактів корупції в Університеті; 4) доносити до відома органів студентського самоврядування та Конференції студентів скарги та пропозиції студентів щодо навчально-освітнього процесу, якості освіти, побутових, санітарно-гігієнічних умов, харчування тощо. 3.1.8. До виключної компетенції Конференції студентів структурного підрозділу Університету відноситься: 1) прийняття Положення про студентське самоврядування у структурному підрозділі Університету, змін та доповнень до нього; 2) прийняття Статуту Студентського парламенту відповідного структурного підрозділу Університету, змін та доповнень до нього; 3) обрання Виборчої комісії структурного підрозділу Університету; 4) оголошення Резолюції недовіри органам і посадовим особам студентського самоврядування структурного підрозділу Університету; 5) оголошення Резолюції недовіри Голові Студентського парламенту структурного підрозділу Університету. 3.1.9. Конференція студентів структурного підрозділу Університету за поданням Контрольно-ревізійної комісії студентів Університету, або за ініціативою не менш як 30 відсотків делегатів Конференції студентів структурного підрозділу Університету може: 1) прийняти рішення про відповідальність органів студентського самоврядування структурного підрозділу Університету; 2) ухвалити більшістю від кількості делегатів Конференції студентів структурного підрозділу Університету проект Резолюції недовіри органам і посадовим особам студентського самоврядування структурного підрозділу Університету. 3.1.10. Резолюція недовіри виконавчим органам студентського самоврядування структурного підрозділу Університету та/або окремим їх членам направляється на розгляд та підписання Головуючому Конференцією студентів структурного підрозділу Університету. Головуючий Конференцією студентів структурного підрозділу Університету ставить проект Резолюції на голосування. Глава 3.2. Студентський парламент структурного підрозділу Університету. 3.2.1. Студентський парламент структурного підрозділу Університету очолює Голова, який обирається студентами структурного підрозділу Університету шляхом прямих таємних виборів терміном на один рік. 3.2.2. Студентський парламент структурного підрозділу Університету складається з Голови Студентського парламенту структурного підрозділу Університету, його Заступника, Голови секретаріату (секретаря), інших членів Студентського парламенту відповідного структурного підрозділу Університету. Кількісний склад Студентського парламенту структурного підрозділу Університету визначається Конференцією студентів відповідного структурного підрозділу Університету. 3.2.3. Департаменти Студентського парламенту структурного підрозділу Університету є допоміжними органами, які сприяють здійсненню студентського самоврядування у структурному підрозділі Університеті. Персональний склад Департаментів Студентського парламенту структурного підрозділу Університету визначається Головою Студентського парламенту відповідного структурного підрозділу Університету. 3.2.3. Структура та перелік, повноваження та функції департаментів, секретаріату та їх голів Студентського парламенту регламентуються Статутом Студентського парламенту структурного підрозділу Університету. 3.2.4. Студентський парламент структурного підрозділу Університету: 1) скликає Конференцію студентів структурного підрозділу Університету; 2) виносить на розгляд Конференції студентів структурного підрозділу Університету питання, що вимагають її розгляду; 3) здійснює контроль за виконанням рішень Конференції студентів Університету;  4) вносить пропозиції для Адміністрації структурного підрозділу Університету щодо організації навчально-виховного процесу, забезпечення соціально-побутових, оздоровчих і культурних потреб студентів;  5) вносить пропозиції для Адміністрації структурного підрозділу Університету щодо матеріального та морального заохочення студентів, які досягли успіхів у навчанні, науковій роботі, громадській діяльності, роботі органів студентського самоврядування тощо; 6) вносить пропозиції для Адміністрації структурного підрозділу Університету щодо вдосконалення умов навчання та побуту студентів; 7) забезпечує інформування студентів структурного підрозділу Університету з питань, що стосуються їх прав та інтересів; 8) здійснює інші повноваження відповідно до завдань, визначених законодавством, Статутом Університету та цим Положенням. 3.2.5. За погодженням зі Студентським парламентом структурного підрозділу Університету здійснюється: 1) відрахування студентів відповідного структурного підрозділу Університету з Університету та їх поновлення на навчання; 2) переведення осіб, які навчаються у відповідному структурному підрозділі Університету за державним замовленням, на навчання за контрактом за рахунок коштів фізичних (юридичних) осіб; 3) переведення осіб, які навчаються у відповідному структурному підрозділі Університету за рахунок коштів фізичних (юридичних) осіб, на навчання за державним замовленням; 4) призначення заступника керівника відповідного структурного підрозділу Університету (заступника декана факультету, заступника директора інституту тощо). Глава 3.3. Голова Студентського парламенту структурного підрозділу Університету. 3.3.1. Голова Студентського парламенту структурного підрозділу Університету є головою студентського самоврядування структурного підрозділу Університету і виступає від його імені. Разом з Головою Студентського парламенту структурного підрозділу Університету обираються його Заступник та Голова секретаріату (секретар), а також усі інші члени Студентського парламенту структурного підрозділу Університету, які балотуються за єдиним списком. Голова обирається студентами відповідного структурного підрозділу Університету на основі загального, рівного і прямого виборчого права шляхом таємного голосування строком на один рік. Вибори призначаються Конференцією студентів відповідного структурного підрозділу Університету. 3.3.2. Головою може бути обраний будь-який студент відповідного структурного підрозділу Університету. 3.3.3. Новообраний Голова набуває повноважень після складання присяги Голови Студентського парламенту структурного підрозділу Університету під час урочистого засідання Конференції студентів структурного підрозділу Університету.  3.3.4. Голова Студентського парламенту структурного підрозділу Університету зобов’язаний: 1) належно представляти інтереси студентської громади структурного підрозділу Університету; 2) вести засідання Студентського парламенту структурного підрозділу Університету; 3) організовувати роботу Студентського парламенту структурного підрозділу Університету й нести відповідальність за ефективність діяльності Студентського парламенту структурного підрозділу Університету; 4) підписувати рішення, прийняті Студентським парламентом структурного підрозділу Університету; 5) здійснювати контроль за виконанням рішень Студентського парламенту структурного підрозділу Університету; 6) представляти інтереси студентства на Вченій раді структурного підрозділу Університету та входити до її складу;  7) представляти органи студентського самоврядування структурного підрозділу Університету у відносинах з органами студентського самоврядування та студентами інших навчальних закладів України й інших країн світу; 8) забезпечувати організацію проведення Конференції студентів структурного підрозділу Університету; 9) здійснювати інші повноваження відповідно до завдань, визначених законодавством, цим Положенням та Статутом Університету. 3.3.5. Голова Студентського парламенту структурного підрозділу Університету має право: 1) вносити подання на розгляд Конференції студентів структурного підрозділу Університету про затвердження Заступника голови, секретаря, голів департаментів на їх посадах; 2) вносити на засідання Студентського парламенту структурного підрозділу Університету пропозицію про звільнення голів департаментів Студентського парламенту структурного підрозділу Університету на підставі їх неефективної роботи; 3) приймати проект рішення про початок акції протесту, який протягом п’яти діб з моменту його прийняття має бути розглянутий Конференцією студентів відповідного рівня; 4) брати участь у роботі інших колегіальних, робочих органів та комісій структурного підрозділу Університету, з правом дорадчого голосу; 5) погоджувати рішення про призначення стипендій студентам структурного підрозділу Університету. 3.3.6. Голова виконує свої повноваження до вступу на пост нового Голови. У випадку дострокового припинення повноважень Голови виконуючий обов’язки визначається у порядку п. 3.3.8 цього Положення. 3.3.7. Голова може бути усунений з посади шляхом висловлення недовіри через загальне таємне голосування студентів структурного підрозділу Університету. Для ініціювання такого голосування потрібно зібрати підписи не менш як 10 відсотків студентів відповідного структурного підрозділу Університету. 3.3.8. У разі дострокового припинення повноважень Голови, протягом 10 навчальних днів Голова зобов’язаний написати заяву про складання повноважень і до кінця терміну його обов’язки може виконувати заступник, у разі неможливості – секретар. Розділ 4. ІНШІ ФОРМИ СТУДЕНТСЬКОГО САМОВРЯДУВАННЯ Глава 4.1. Делегати. 4.1.1. Усі виборні представники студентів (делегати) в органах громадського самоврядування обираються шляхом прямих таємних виборів. 4.1.2. У загальних зборах (конференції) трудового колективу Університету повинні брати участь виборні представники з числа студентів, у кількості не менш як 15 відсотків від загального чисельного складу загальних зборів (конференції) трудового колективу Університету. 4.1.3. В органі громадського самоврядування структурного підрозділу Університету виборні представники з числа студентів, у кількості не менш як 15 відсотків від загального чисельного складу загальних зборів (конференції) трудового колективу структурного підрозділу Університету. 4.1.4. Виборні представники з числа студентів мають становити не менше як 15 відсотків загальної чисельності складу Вченої ради Університету, Вченої ради структурного підрозділу Університету. Керівники органів студентського самоврядування входять за посадою до складу Вченої ради Університету, Вчених рад структурних підрозділів Університету. 4.1.5. У виборах керівника Університету мають право брати участь виборні представники з числа студентів, у кількості не менше 15 відсотків осіб, які мають право брати участь у виборах. 4.1.6. Делегати до органів управління та громадського самоврядування на рівні структурного підрозділу обираються без поділу на округи. Глава 4.2. Органи студентського самоврядування на інших рівнях. 4.2.1. Студентське самоврядування здійснюється на рівні академічної групи шляхом обрання старости групи та його заступника. 4.2.2 Староста академічної групи обирається шляхом прямого таємного голосування. Старостою вважається кандидат, який набрав найбільше голосів у порівнянні з іншими кандидатами. 4.2.3. Староста академічної групи здійснює представництво інтересів академічної групи. 5.2.4. Студентське самоврядування може здійснюватися на рівні курсу, спеціальності тощо. Особливості здійснення самоврядування на інших рівнях встановлюються Положенням про студентське самоврядування у відповідному структурному підрозділі Університету. Розділ 5. УЧАСТЬ У СТУДЕНТСЬКОМУ САМОВРЯДУВАННІ Глава 5.1. Загальні засади виборів до органів студентського та громадського самоврядування. 5.1.1. Студенти Університету беруть участь у виборах на рівних засадах. Усі кандидати в органи студентського самоврядування мають рівні права і можливості брати участь у виборчому процесі. 5.1.2. Застосування протиправних дій, що перешкоджають вільному волевиявленню студентів, забороняється. Контроль за волевиявленням студентів забороняється. 5.1.3. Виборчий процес включає такі етапи: 1) висування та реєстрація кандидатів; 2) голосування; 3) підрахунок голосів; 4) встановлення підсумків голосування і результатів виборів. Виборчий процес завершується офіційним оприлюдненням Виборчою комісією відповідного рівня результатів виборів. 5.1.4. Порядок діяльності виборчих комісій, порядок обрання органів студентського самоврядування та студентських представників регламентуються Положенням про Центральну виборчу комісію СПУ, вибори органів студентського самоврядування та студентських представників в Університеті, яке є додатком до цього Положення та затверджується Конференцією студентів (курсантів) Університету в установленому порядку.  5.1.5. У випадку, якщо у виборах бере участь лише один кандидат, він вважається обраним за умови, що кількість голосів, відданих за нього, перевищує 1/2 від кількості осіб, що взяли участь у відповідних виборах. Глава 5.2. Припинення повноважень членів органів студентського самоврядування. 5.3.1. Член органів студентського самоврядування припиняє свої повноваження: 1) за власним бажанням; 2) у зв’язку із втратою статусу студента Університету на період, довший за 4 місяці; 3) за рішенням Конференції студентів відповідного рівня. 5.3.2. Невиконання або неналежне виконання своїх обов’язків членом студентського самоврядування без поважних причин або аморальна поведінка (тобто така, що принижує честь та гідність інших осіб) тягне за собою негативні наслідки – припинення повноважень і виключення з органів студентського самоврядування за рішенням Конференції студентів відповідного рівня. 5.3.3 У випадку втрати статусу студента особа автоматично перестає бути членом органу студентського самоврядування. Розділ 6. КОНТРОЛЬ ЗА ДІЯЛЬНІСТЮ ОРГІНІВ СТУДЕНТСЬКОГО САМОВРЯДУВАННЯ Глава 6.1. Контрольно-ревізійна комісія студентів Університету. 6.1.1. Контрольно-ревізійна комісія студентів Університету є колегіальним органом, який діє на підставі цього Положення і наділений повноваженнями щодо контролю за діяльністю органів студентського самоврядування і виборчих комісій, формування кошторису (бюджету) органів студентського самоврядування Університету та контролю за його виконанням. 6.1.2. Контрольно-ревізійна комісія у своїй діяльності є незалежною від інших органів студентського самоврядування. 6.1.3. До складу Контрольно-ревізійної комісії обирається по одному представнику від кожного структурного підрозділу Університету. На першому засіданні члени Контрольно-ревізійної комісії обирають зі свого складу Голову, Заступника Голови та Секретаря. 6.1.4. За поданням голови Контрольно-ревізійної комісії відповідним органом розглядається питання про відповідальність посадових осіб органів студентського самоврядування. Глава 6.2. Порядок розгляду звернень та скарг студентів відносно діяльності органів студентського самоврядування. 6.2.1. Задля забезпечення прав студентів Контрольно-ревізійна комісія має право розглядати звернення студентів, скарги, оскарження рішень, дій, бездіяльності органів студентського самоврядування. 6.2.2. Для початку процедури розгляду студент має подати до Контрольно-ревізійної комісії заяву довільної форми, в якій мають бути зазначені його прізвище, ім’я, по батькові, суть звернення, його контактна інформація за якою Контрольно-ревізійна комісія зможе повідомити про результати розгляду заяви, дата складання заяви та особистий підпис студента. 6.2.3. Скарги, оскарження рішень, дій, бездіяльності органів студентського самоврядування та їх посадових осіб розглядає Контрольно-ревізійна, яка в разі необхідності може винести питання на розгляд Конференції студентів відповідного рівня. 6.2.4. За результатами розгляду скарги, оскарження може бути задоволене та як наслідок органу студентського самоврядування може бути висловлена догана та має бути надане роз’яснення стосовно неправомірності тих чи інших дій та бездіяльності.  6.2.5. В разі систематичного порушення органом студентського самоврядування чи його посадовими особами прав студентів, невиконання покладених на них обов’язків, Контрольно-ревізійна комісія може звертатись до Конференції студентів відповідного рівня з поданням про дострокове припинення повноважень органу студентського самоврядування чи його посадових осіб. 6.2.6. Скарги, оскарження рішень, дій, бездіяльності, що стосуються посадових осіб та персоналу Університету розглядає Студентський парламент Університету, яка в разі необхідності може винести питання на розгляд конференції студентів університету. Водночас Студентський парламент Університету зобов’язаний звернутись до адміністрації Університету з повідомленням про надходження такої скарги та проханням створити робочу групу задля встановлення фактів та винесення рішення, до якої в рівній кількості увійдуть представники від студентів (з числа делегатів Конференції студентів Університету) та Університету.  6.2.7. До робочої групи від представників Університету не можуть входити працівники того ж підрозділу Університету, в якому працює особа, рішень, дій чи бездіяльності якої стосується заява. Розгляд та винесення рішень щодо звернень студентів, скарг, оскарження рішень, дій, бездіяльності стосовно органів студентського самоврядування та їх посадових осіб має здійснюватись в тижневий термін, а стосовно посадових осіб та персоналу Університету протягом 14 діб, з моменту надходження та реєстрації заяви в студентській раді/ревізійній комісії. Розділ 7. ПРИКІНЦЕВІ ТА ПЕРЕХІДНІ ПОЛОЖЕННЯ Глава 7.1. Прикінцеві положення. 7.1.1. Це Положення набуває чинності з моменту його ухвалення і затвердження на конференції студентів Університету і є основним документом, на підставі якого діють органи студентського самоврядування Університету. Усі інші нормативні документи, які приймаються усіма органами студентського самоврядування Університету, повинні відповідати цьому Положенню. 7.1.2. Зміни та доповнення до цього Положення вступають у силу з моменту їх ухвалення та затвердження на Конференції студентів Університету. Глава 7.2. Перехідні положення. 7.2.1. Студентський парламент зобов’язаний протягом 3 місяців з дня набрання чинності цим Положенням зобов’язаний: 1) привести у відповідність до цього Положення усі раніше прийняті ним акти; 2) організувати вибори делегатів на Конференцію студентів Університету; 3) скликати Конференцію студентів Університету з метою обрання Виборчої комісії Університету. 7.2.2. Органи студентського самоврядування в Університеті та їх посадові особи продовжують здійснювати свої повноваження до обрання нових органів студентського самоврядування за цим Положенням.  
